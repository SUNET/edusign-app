## Hur loggar jag in på eduSign?

På [eduSigns hemsida](https://edusign.sunet.se/) finns en Seamless Access
loginknapp, tryck på den och välj sedan det lärosäte eller annan organisation
du har ett användarkonto hos för att logga in.

Om du inte kan se loginknappen kan det bero på att din webbläsare blockerar
Javascript. Ett alternativt sätt att logga in på eduSign är att gå till
signeringssidan direkt via [denna länk](https://edusign.sunet.se/sign).

## Vad gör jag om jag har problem med tjänsten?

Om du har problem att använda eduSign så ska du vända dig till den 
lokala IT-supporten hos den organisation där du har ditt användarkonto. 
Har den organisationen inte ett avtal med Sunet att använda tjänsten 
eduSign och du blivit inbjuden att signera ett dokument så bör du vända 
dig till den person som bjöd in dig att signera dokumentet för att få hjälp.

## Vilka får använda tjänsten?

För att kunna logga in på tjänsten krävs att den organisation du är en del av
är med i [Seamless Access](https://seamlessaccess.org/), i stora drag
inkluderar det forskning och högre utbildning inom Europa.

För att kunna ladda upp och signera dokument själv eller bjuda in andra att
signera dokument krävs att den organisation du har ett användarkonto hos har
ett avtal med Sunet att använda tjänsten eduSign.

För att signera dokument som du har blivit inbjuden att signera krävs inget
avtal med Sunet. 

## Hur använder jag eduSign?

1. Logga in på edusign.sunet.se
2. Ladda upp ett dokument för signering
3. Verifiera att det är korrekt dokument och godkänn för signering
4. Klicka på signera-knappen
5. Du blir skickad till samma IdP som du loggade in på och får 
   logga in en gång till för att genomföra signaturen på 
   signservice.edusign.sunet.se
6. Du blir skickad tillbaka till edusign.sunet.se där det signerade 
   dokumentet visas upp och kan laddas ner.

## Kan jag bjuda in andra att signera mina dokument?

Om den organisation du är en del av har ett avtal med Sunet för att använda
eduSign kan du bjuda in andra att signera dina dokument.

## Hur validerar jag dokument signerade med eduSign?

Du kan validera dokument signerade med eduSign
på [Sunets valideringstjänst](https://validator.edusign.sunet.se/).

## Varför kan jag inte se de dokument jag laddat upp i eduSign längre?

Dina "personliga dokument" i eduSign sparas i din lokala webbläsare. Men andra
ord så kommer du inte se personliga dokument som du laddat upp i eduSign om du
loggar in via en annan webbläsare än du använde för att ladda upp dokumenten.

Dokument som du bjudit in andra att signera eller blivit inbjuden att signera
sparas dock på Sunets servrar temporärt under själva signeringsprocessen. Detta
betyder att du kommer åt dessa dokument oavsett vilken webbläsare du använder,
fram tills dess att signeringsprocessen avslutas.

## Varför ser jag inget dokument att signera när jag logga in på eduSign trots att jag fått ett mail från eduSign att jag blivit inbjuden att signera ett dokument?

När du blir inbjuden att signera dokument med eduSign så länkas dokumentet med
den e-post du blir inbjuden och den e-post som ditt konto du loggar in med har
kopplat till sig. Ibland kan det konto du loggar in med ha en annan e-post
kopplad än den du vanligtvis använder för att skicka e-post. Det går att
verifiera vilket mail värde ditt konto har kopplat genom att logga in på [SWAMID
Release check](https://release-check.swamid.se/). Det är viktigt att det mail
värde du ser där är samma e-post som du blivit inbjuden att signera dokument
med

## Vad är eduSign?

eduSign är Sunets tjänst för e-signaturer. Tjänsten finns på edusign.sunet.se
och följer [DIGGs](https://www.digg.se/) ramverk för digitala signaturer för
statliga myndigheter. Du kan läsa mer om tjänsten på [Sunets
hemsida](https://sunet.se/services/sakerhet/edusign).

## Vad är Sunet?

SUNET är den organisation som är ansvarig för det svenska universitets- 
och datanätverket och även flertal tjänster som används av universitet 
och högskolor i Sverige.

SUNET arbetar sedan länge med identitetstjänster, och för att underlätta 
för alla parter i högskolevärlden har SUNET tagit fram eduSign. Mer 
information om SUNET finns på [www.sunet.se](https://www.sunet.se/).
